<html>

	<title>Napoli VS Milan</title>

<body>
	<h1><center>Napoli e Milan</center></h1>
	<h1>Storia delle due squadre:</h1>
	<b>MILAN:</b>
	<p>La storia rossonera è ormai leggenda, esattamente come lo sono gli uomini che hanno contribuito a scriverla: presidenti, allenatori e calciatori. Nomi di importanti personalità sportive si sono imposti nel corso della storia milanista, dall'inglese Alfred Edwards, che due anni dopo la fondazione ha conquistato il primo titolo rossonero, ad Andrea Rizzoli, primo presidente del Milan e di una squadra italiana a conquistare la coppa dei Campioni nel 1963 a Wembley, fino a Silvio Berlusconi, il presidente che ha vinto di più in Italia, in Europa e nel Mondo. Una grande società si riconosce anche e soprattutto dalla cultura del gioco, dallo stile, dal portamento, dalla carica innovativa delle proprie guide tecniche. Non è un caso che la visione di un calcio nuovo sia coincisa nelle varie epoche, e in decenni diversi fra loro, con le varie vittorie rossonere. Grazie quindi al valore delle proprie panchine. Qui si sono seduti i più grandi tecnici del calcio italiano, come Gipo Viani, Nereo Rocco e Nils Liedholm, i maestri degli anni Sessanta, dai quali Arrigo Sacchi, Fabio Capello e Carlo Ancelotti hanno raccolto l’eredità, basando la propria filosofia su un calcio moderno, propositivo e spettacolare.

Negli anni della storica gestione Berlusconi, Arrigo Sacchi ha vinto e innovato grazie a grandissimi giocatori ma anche grazie all'uomo in più: il Gioco. A stretto giro, Fabio Capello ha vinto e dato continuità, regalando emozioni in serie. Con Sacchi, il Milan ha vinto in quattro stagioni uno scudetto, due Coppe dei Campioni, due Supercoppe Europee e due Coppe intercontinentali, facendo en plein in tutte le finali internazionali disputate. E' stato proprio l'uomo in più, il Gioco, a far rendere al meglio i singoli al punto di portare ben 3 giocatori del Milan su tutti e 3 i gradini più alti del Pallone d'oro: Van Basten, Gullit e Rijkaard nel 1988; Van Basten, Baresi e Rijkaard nel 1989. Con Capello il primato è diventato nazionale, con 4 scudetti nel giro di 5 campionati, ma anche con una squadra rimasta ai vertici europei come confermano le tre finali Champions consecutive giocate tra il 1993 e il 1995 e la Partita del Secolo (secondo il referendum del Centenario del Club fra tutti i tifosi Milanisti) vinta il 18 maggio 1994 ad Atene contro il Barcellona. A rafforzare il ciclo di Don Fabio, il record di imbattibilità della squadra con 58 risultati utili consecutivi dal maggio 1991 al marzo 1993, oltre al record di imbattibilità di Sebastiano Rossi di 929 minuti nel corso del campionato 1993-94, fino ai 3 Scudetti 1992-1993-1994 vinti senza ricevere un solo calcio di rigore a favore nel giro di due anni.

Nelle stagioni successive, dopo lo Scudetto conquistato alla sua prima stagione in rossonero da Alberto Zaccheroni e la breve parentesi del tecnico turco Fatih Terim, la guida della squadra è passata a Carlo Ancelotti: il gradito ritorno di uno degli "Immortali" nella grande famiglia rossonera, ha arricchito la Sala dei Trofei. Con i suoi "Meravigliosi", Re Carlo ha provato a tener testa agli stessi Immortali (di Arrigo Sacchi) di cui faceva parte lui stesso e agli "Invincibili" (di Fabio Capello). In cinque stagioni, Ancelotti ha vinto 2 Champions League, raggiungendo negli altri 3 anni una finale, una semifinale e un quarto di finale. Nella stagione 2009/10, al super titolato Mister Ancelotti è subentrato Leonardo, che per un anno ha ricoperto il ruolo di allenatore, dopo 13 anni vissuti in rossonero, prima da calciatore, poi da dirigente sia ai vertici della Onlus rossonera Fondazione Milan che del settore tecnico. Il dopo Leonardo, ha visto alla guida della formazione milanista Massimiliano Allegri, che per la stagione 2010/2011 ha avuto a disposizione un team stellare grazie anche ai nuovi acquisti Ibrahimovic, Robinho e Boateng dell'agosto 2010 e ad altri rinforzi importanti del Gennaio 2011. Con questi innesti a completare la rosa rossonera, Mister Allegri ha conquistato il 18° Scudetto della Storia rossonera e la 6° Supercoppa Italiana vinta nel derby contro l'Inter giocato nell'agosto 2011 al Bird's Nest di Pechino.

Dopo due stagioni e mezzo concluse tra un secondo e terzo posto in Serie A, nel gennaio del 2014 Massimiliano Allegri è stato sostituito sulla panchina del Milan da Clarence Seedorf, gloria rossonera, che ha saputo totalizzare 35 punti in classifica nel girone di ritorno della annata 2013-2014.</p>
<IMG SRC="https://wips.plug.it/cips/supereva/cms/2016/03/img_1950177508753235.jpg?w=850&a=r">
<hr>
<br>
<b>NAPOLI:</b>
	<p>Le origini del calcio a Napoli risalgono al 1904, quando l’inglese William Poths, impiegato nella sede napoletana della Cunard Line, deciso ad importare nel capoluogo partenopeo il popolare football e coadiuvato da soci locali come l’ingegnere Emilio Anatra ed Ernesto Bruschini fondò il Naples Foot-Ball & Cricket Club, la prima vera rappresentativa calcistica cittadina, che nel 1906 prese il nome di Naples Foot-Ball Club con Amedeo Salsi presidente. I colori sociali erano il blu ed il celeste a strisce e la prima partita di rilievo fu disputata contro l’equipaggio della nave inglese Arabik, che in precedenza aveva sconfitto anche il blasonato Genoa, con il Naples che si impose per 3-2. Fino al 1912 al sodalizio partenopeo venne preclusa la partecipazione al campionato nazionale, al quale erano iscritte solo le società del Nord Italia. In quell’anno la F.I.G.C. optò per l’ammissione delle squadre del Centro-Sud alla Prima Categoria, l’allora massimo livello del calcio italiano. Una serie di scissioni e di fusioni portò alla creazione di diverse squadre cittadine, nessuna delle quali riuscì mai a superare le eliminatorie meridionali Un giovane industriale napoletano di origine ebraica, Giorgio Ascarelli, con l’intento di riunire i sodalizi cittadini allo scopo di creare un club più competitivo, il 1º agosto 1926 fondò l’Associazione Calcio Napoli, di cui divenne il primo presidente. Due giorni dopo venne fondato il Direttorio Divisioni Superiori, l’antesignano dell’odierna Lega Calcio, cui la neonata società ottenne l’affiliazione, primo club del Centro-Sud insieme ai sodalizi capitolini Alba Audace e Fortitudo Pro Roma. La società esordì in massima serie nella Divisione Nazionale 1926-1927. Le prime due stagioni si chiusero con la retrocessione in serie inferiore, ma la F.I.G.C. in entrambe le occasioni accordò il ripescaggio per premiare gli sforzi del club partenopeo di recuperare il pesante gap con le società settentrionali. Il Napoli prese parte al primo torneo di massima serie a girone unico, la Serie A 1929-1930. La società scelse come allenatore il mister William Garbutt, vincitore di due scudetti alla guida del Genoa, e grazie al contributo di giocatori come Antonio Vojak e Attila Sallustro raggiunse notevoli risultati, come il doppio terzo posto consecutivo nelle stagioni 1932-1933 e 1933-1934 e la qualificazione alla massima competizione europea dell’epoca, la Coppa Mitropa. Nel 1936 entrò in società il comandante Achille Lauro, armatore di grande successo, che non riuscì tuttavia ad apportare particolari benefici al club partenopeo: nella seconda metà degli anni trenta la qualità della squadra andò declinando, fino a culminare nella retrocessione nella categoria inferiore nel 1941-1942. Terminata la seconda guerra mondiale, il Napoli prese parte alla Divisione Nazionale 1945-1946, vincendo il Girone Misto Centro-Sud e riconquistando la massima serie. Tornò in Serie B due anni dopo, retrocessa dalla CAF per illecito sportivo. La panchina venne affidata ad Eraldo Monzeglio, che riportò la squadra in Serie A e avviò un lungo periodo alla guida del club partenopeo. Nonostante i rinforzi apportati alla squadra dal proprietario Achille Lauro, tra i quali spiccavano Bruno Pesaola, Hasse Jeppson e Luís Vinício, il Napoli non andò oltre il quarto posto raggiunto nel 1952-1953 e nel 1957-1958. Nel 1959 venne inaugurato il nuovo stadio San Paolo.</p>
<IMG SRC="https://www.areanapoli.it/immagini/notizie/big/n/napoli_squadra_1926.jpg">
<h1><center>Napoli VS Milan</center></h1>
<b>I numeri del Napoli</b>
<p>Il Napoli non perde da 12 partite interne (9 vittorie, 3 pareggi) di Champions League, ovvero dalla sconfitta per 4-2 contro il Man City, nel novembre 2017. I partenopei hanno vinto quattro gare casalinghe in questa stagione, segnando almeno tre gol in ognuna di queste.</p> 
<b>I numeri del Milan</b>
<p>Il Milan, che parte dall'1-0 del match di andata contro il Napoli, ha raggiunto le semifinali l'ultima volta nella Champions League 2006/07. I rossoneri sono stati eliminati soltanto due volte dopo aver vinto l'andata di una sfida a eliminazione diretta: nel 2003-04 contro il Deportivo La Coruña nei quarti di finale (4-1 all'andata, 0-4 al ritorno) e nel 2012-13 contro il Barcellona negli ottavi (2-0 e 0-4). Dato speciale per Pioli: da allenatore del Milan, a Napoli, non ha mai perso.
<IMG SRC="https://i.eurosport.com/2023/03/29/3671490-74738728-2560-1440.png">
</body>
</html>